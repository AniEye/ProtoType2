<html>
	<head>
		<link href='../../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>4.4 Piller og plugger</h1>
		
		<p>
			I tillegg til ordinære boreslam pumpes i spesielle tilfeller "plugger" av suspensjoner/
			væsker ned i brønnen for å løse helt spesielle problemer som oppstår under
			boring, slik som fastkjøring av borestreng, tapt sirkulasjon, "kick"/underbalansertt
			brønn osv. Ofte kjøres også spacer's på begge sidene av pluggen for å unngå
			kontaminering av slammet eller at pluggen virker før den er på rett sted. Sementenheten
			på riggen blir i mange tilfeller benyttet til miksing/pumping av
			pillene.
		</p>
		
		<img src="Tabell 4.1.PNG" >
		
		<h2 onclick="show('4.4.1')">4.4.1 Fastkjøring av borestreng</h2>
		
		<div id='4.4.1'>
			<p>
				Årsaken til fastkjøring av borestreng er som oftest differensiell fastkjøring. Oljebaserte
				boreslam gir liten filterkakeoppbygging og samtidig gir filterkaken til
				slikt slam liten friksjon. Når borestrengen setter seg fast er det derfor vanlig
				å pumpe ned en pille av olje eller oljebaserte boreslam i hele området hvor
				strengen sitter fast (vanligvis vektrør) og på den måten trykke vekk/redusere
				friksjonskreftene filterkaken har på borestrengen.
			</p>
		</div>
		
		<h2 onclick="show('4.4.2')">4.4.2 Tapt sirkulasjon</h2>
		
		<div id='4.4.2'>
			<p>
				Tapt sirkulasjon oppdages som regel ved at det kommer mindre boreslam tilbake
				enn det som blir pumpet ned. I verste fall vil slamnivået i annulus synke med
				fare for utblåsning på grunn av reduksjon i hydrostatisk trykk. Årsakene til tapt
				sirkulasjon er at de naturlige eller trykkinduserte poreåpningene i formasjonen
				er store nok til at slammet og faststoffinnholdet i slammet kan passere igjennom,
				og at slamtrykket er større enn poretrykket.
			</p>
			
			<p>Formasjoner som kan gi tapt sirkulasjon er:</p>
			
			<ul>
				<li>Ukonsoliderte eller formasjoner med høy permeabilitet (gruslag).</li>
				<li>Formasjon med naturlig oppsprekning (kritt, skifer).</li>
				<li>Formasjon med åpne kanaler (kalkformasjoner uthulet av rennende vann).</li>
				<li>Formasjoner med sprekker indusert under boreoperasjonen (stempeltrykk
					fra borestreng).</li>
			</ul>
			
			<img src="Tabell 4.2.PNG" >
			
			<p>
				I praksis oppstår som regel tapt sirkulasjon rett under foringsrørskoen og slamtapet
				skjer ofte lenge etter at formasjonen ble boret.
			</p>
			
			<h3>"Gunk Plugs"</h3>
			
			<p>
				Dette er en gruppe av plugger som brukes ved alvorlige tilfeller av tapt sirkulasjon.
				Prinsippet er å plassere disse pluggene i soner med tapt sirkulasjon, og så
				la de hydrere og danne en høyviskøs "fast plugg" som forsegler formasjonen..
			</p>
			
			<p>
				Bruken av disse pluggene krever forsiktighet da de stivner raskt straks de utsettes
				for hydreringsmediet. Hydreringsmediet er i alle tilfeller boreslammet, slik
				at boreslammet må holdes godt adskilt fra "Gunk" pluggen intil den er på rett
				sted. Vanligvis benyttes sement enheten til miksing/pumping slik at en unngår
				forurensninger i slamtankene. Det er også vanlig å bruke spacer's for å unngå
				sammenmiksing under pumping.
			</p>
			
			<p>
				Prinsippet for slike plugger er å løse store mengder bentonitt i et ikke hydrerbart
				medium. Straks bentonitten kommer i kontakt med vann vil den hydrere raskt.
				På grunn av den høye konsentrasjonen av bentonitt vil pluggen få en tilnærmet
				fast konsistens.
			</p>
			
			<p>
				Pluggen fortrenges ned borestreng og fortregningsvolumet måles. For å oppnå
				optimal hydrering ved tapt sirkulasjonssone, bør borestreng settes like over sonen.
				Når pluggen kommer ut av borekronen vil den hydrere raskt om boreslam
				samtidig pumpes ned anulus. Annulusraten bør være ca. 1/4 av fortregningsraten
				av pluggen. Når pluggen er satt bør den så forsiktig presses nedover. Det er
				viktig at pluggen ikke begynner å vandre oppover i annulus, da dette kan føre
				til "Stuck Pipe".
			</p>
			
			<p>
				Det er usannsynlig at resultatet med pluggen vil være permanent, og metoden
				må kun sees på som en førstehjelp for å vinne tid slik at mer permanente
				løsninger kan utføres.
			</p>
			
			<h3>Reverserte "Gunk-Plugger"</h3>
			
			<h3>Vann Organisk Leire (WOC) plugger</h3>
			
			<p>
				Disse typer plugger kan brukes når vi borer med oljebasert slam. Organisk leire
				løses i vann hvor den ikke vil hydrere. Spacer's av vann brukes på begge sider
				av pluggen for å unngå kontakt med olje før pluggen er på plass. Lignosulfonat
				eller andre dispergeringsmidler tilsettes slik at løseligheten av organisk leire i
				vann øker. Dermed øker mengden leire som kan pumpes ned.
			</p>
			
			<p>
				På grunn av den organiske leirens egenskaper vil det ta lengre tid før denne pluggen
				setter seg nede i hullet, enn for vanlige "Gunk-plugger". En fortregningsprosedyre
				bør brukes, og tiltak settes i verk for å unngå at pluggen beveger seg opp
				annulus. Om mulig bør oljeslam pumpes ned anulus slik at pluggen får tilført
				olje for svelling.
			</p>
			
			<img src="Tabell 4.3.PNG" >
			
			<p>
				En generell oppskrift står i tabell 4.3, men på grunn av forskjellige egenskaper
				på organiske leirer bør mer eksakte data innhentes avhengig av type leire og
				dispergeringsmiddel som brukes. Om slike opplysninger ikke er tilgjengelig bør
				pillen lages med mest mulig tilgjengelig organisk leire og kontrollere viskositet
				med de dispergeringsmidler som er for hånden.
			</p>
			
			<p>
				Disse pluggene har vist seg å være svært effektive og har langtids virkning.
				Vanligvis er disse pluggene eneste løsning for tapt sirkulasjon når oljebasert
				boreslam benyttes.
			</p>
			
			<h3>Høyt væsketaps plugger.</h3>
			
			<p>
				Ved alvorlig tapt sirkulasjon vil ikke "gunkplugger" gi god nok effekt. Alternativet
				i slike tilfeller er å bruke piller med høyt partikkelinnhold, gjerne med forskjellige
				graderte størrelser og i tillegg tilsatt tapt sirkulasjons materiale (LCM).
				LCM virker som initiell brobygger mens den øvrige delen av partikler danner en
				tykk og porøs filterkake hvor slammet vil være i stand til å danne filterkake på.
				Et eksempel på slike piller er DIACEL.
			</p>
			
			<h3>DIACEL plugger</h3>
			
			<p>
				Disse pluggene er basert på bruk av Kieselgur ("Diatomaceous Earth", bergmel)
				til å skape en tykk, men svært permeabel filterkake. Disse pluggene er
				mest effektive til å forsegle frakturerte formasjoner. Når pluggen er på plass vil
				boreslammet i brønnen selv lage en filterkake og forsegle formasjonen.
			</p>
			
			<p>
				DIACEL pluggene er svært effektive da filtertapet er svært høyt og det dermed
				bygges hurtig opp en tykk permeabel filterkake. Pluggene kan lages fra
				alle vann løsninger, og LCM kan tilsettes om ønskelig. LCM anbefales tilsatt i
				tilfeller hvor porestørrelsen er stor og en primær "bridging agent" er nødvendig
				for filterkakeoppbygning.
			</p>
			
			<p>
				Standardprosedyren for å plassere en slik plugg er å utføre en lavtrykks squeeze
				på tapsformasjonen. Men i mange tilfeller er det hydrostatiske trykket alene nok
				til å oppnå forsegling. Prosedyren er som følger: mens blandingen blir laget i en
				egnet slamtank, bør strengen trekkes over casingskoen, eller godt over tapssonen.
			</p>
			
			<p>
				Dette gjør at en unngår oppbygging av tykk kake rundt borestreng og sikrer at
				pluggen blir presset nedover.
			</p>
			
			<ol>
				<li>Bland nok til å fylle åpenthullseksjonen minst to ganger, eller et minimum
					på 15 m<sup>3</sup>.</li>
				<li>Pump blanding inn i åpenthullseksjonen, steng hydril for å unngå at blandingen
					stiger oppover i annulus.</li>
				<li>Mens hydril er stengt, start pressing med lav pumperate. La trykket få
					bygge seg opp, stopp pumpingen og la trykket få blø av.</li>
				<li>Fortsett innpressingen inntil en registrerer at trykkfallsraten begynner å
					avta.</li>
				<li>Press inn på nytt, og hold trykket i ca. 2 timer. Om trykket ikke holder
					fortsett innpressingen.</li>
				<li>Boring kan fortsette når trykket holder.</li>
			</ol>
			
			<p>
				DIACEL piller kan lages med forskjellige slamtettheter avhendig av forholdene
				i brønnen.
			</p>
			
			<img src="Tabell 4.4.PNG" >
			
			<p>
				Tabell 4.4 kan brukes som en rettesnor. Når barytt benyttes vil det være en
				fordel å kontrollere at viskositeten er høy nok slik at settling unngås. Tilsats av
				små mengder polymerer kan løse eventuelt problemer med lav viskositet.
			</p>
			
			<h3>Attapulgitt plugger</h3>
			
			<p>
				Attapulgitt kan benyttes i stedet for DIACEL og settes på samme måte. Attapulgittleiren
				gir en minimal filtertapskontroll. Effekten er den samme som for en DIACEL
				"squeeze", men filtertapet er lavere og filterkakeoppbyggingen tynnere.
			</p>
			
			<p>
				Attapulgitt i konsentrasjon på 180 kg/m<sup>3</sup> vann kan benyttes ved tapt sirkulasjon.
				"Lime" brukes som retarder og tilsettes først til vannet (10-15 kg/m<sup>3</sup>).
				Pluggen må settes hurtig slik at attapulgitten ikke får tid til å svelle. LCM kan
				tilsettes om nødvendig for "brobygging".
			</p>
			
			<h3>Viskøse plugger</h3>
			
			<p>
				Dette er en gruppe av plugger som er viskøse og skjærtynnende. De mikses til
				vanlig i sementenheten. Disse pluggene er nyttige å bruke foran sementen for
				å stabilisere og kontrollere sementen når sementplugger skal settes, spesielt i
				utvaskede og tapt sirkulasjons soner.
			</p>
			
			<h3>XC-polymer plugger</h3>
			
			<p>
				kan lages av både fersk og saltvann. Vann fylles i miksetankene og under sirkulasjon
				tilsettes XC-polymeren langsomt. Miksehastigheten bør ikke overstige
				20 min pr. sekk, lavere hastighet gir bedre hydratisering og høyere utbytte.
				Konsentrasjoner opp til 15 kg/m<sup>3</sup> kan brukes.
			</p>
			
			<p>
				Konsistensen for slike blandinger vil da være gele-aktig når den står i ro, og
				"tynn" under pumping. Opp til 1,5 kg/m<sup>3</sup> CrCl<sub>3</sub> kan i tillegg brukes for kryssbinding
				av polymerene, men bør ikke tilsettes før blandingen pumpes ned i
				brønnen.
			</p>
			
			<h3>Lignosulfonat plugger.</h3>
			
			<p>
				Lignosulfonat behandlet med Na<sub>2</sub>CrO<sub>4</sub> brukes i sjeldne tilfeller til viskøse taptsirkulasjonplugger.
				Temperaturen på blandingen må opp, eller kontrolleres på
				ca. 16 &#730;C. Pluggen kan veies opp etter ønske og inntil 30 kg/m<sup>3</sup> med LCM
				kan tilsettes før bruk. Pluggen må settes hurtig, vanligvis innen to timer da
				utfellingshastigheten kan være høy.
			</p>
			
			<h3>Syreløselige piller.</h3>
			
			<p>
				Disse blir brukt når tapt sirkulasjon har funnet sted i en hydrokarbonførende
				sone. De kan også benyttes som "kill"-piller under vedlikehold på produksjonsbr
				ønner når formasjonsskader må unngås. Standardoppskriften er vannfase, ikkeionisk
				HEC-polymerer, og gradert CaCO<sub>3</sub> for brobygging og forsegling. Vannfasen
				kan være hvilken som helst saltvannsløsning da ikkeionisk HEC-polymer
				sveller i de fleste saltløsninger. Optimal forsegling oppnås når partikkeldiameteren
				på gradert CaCO<sub>3</sub> er større enn 1/3 av porediameteren.
			</p>
			
			<p>En svært generalisert mikseprosedyre er som følger:</p>
			
			<ul>
				<li>Lag nødvendig mengde saltvannsløsning med ønsket tetthet.</li>
				<li>Tilsett 8-10 kg/m<sup>3</sup> HEC-polymer (20 min pr. sekk).</li>
				<li>Øk pH til 8-9 med NaOH for å øke utbyttet av polymeren.</li>
				<li>Mål filtertap og undersøk filterkake for å sikre at full polymer hydrering
					er oppnådd, og øket formasjonsskade unngås. Ekstra miksing vil eventuelt
					kunne øke hydreringen.</li>
				<li>Miks inn 60-120 kg/m<sup>3</sup> CaCO<sub>3</sub> og bruk minst to forskjellige graderinger
					avhengig av formasjonen/porediameteren. Hold løsningen i sirkulasjon
					inntil den brukes da utfelling vil oppstå under statiske betingelser.</li>
			</ul>
			
			<p>
				Om formasjonstemperaturen er høyere enn 100 &#730;C er XC-polymeren syreløselig
				og anbefales brukt i stedet for HEC da XC-polymeren gir en mer stabil suspensjon.
			</p>
			
			<h3>Barytt plugger</h3>
			
			<p>
				De farligste situasjonene med en ukontrollert brønn oppstår når vi samtidig får
				tapt sirkulasjon. Denne situasjonen kan oppstå i tilfeller med høye trykk og store
				influksvolum. Ved "Kick" oppstår tap av borevæske til formasjonen normalt ved
				skoen på foringsrøret, unntatt når en spesielt svak sone finnes i åpent hull seksjonen.
				Ønsket med en baryttplugg er å lage en forsegling mellom utblåsningssone
				og taptsirkulasjonssone. En baryttplugg består av en blanding av barytt, vann
				og lignosulfonat. Miksingen foregår med sement-enheten, pumpes ned gjennom
				boresteng og plasseres så nært den aktive sonen som mulig. Pluggen må settes
				så snart som mulig etter at en aktiv sone er åpnet og tapt sirkulasjon har oppst
				ått. Når baryttpluggen er satt kan normal prosedyre fortsette for å gjenvinne
				den tapte sirkulasjonen.
			</p>
			
			<h3>Baryttpluggens funksjon</h3>
			
			<p>Baryttpluggen fungerer på ere måter:</p>
			
			<ul>
				<li>På grunn av lav viskositet og flytegrense, vil baryttpartiklene synke og
					danne en fast plugg i hullet.</li>
				<li>På grunn av høy tetthet vil det hydrostatiske trykket øke på den aktive
					sonen og kunne kontrollere trykket.</li>
				<li>På grunn av baryttpluggens høye filtertap kan blandingen dehydrere og
					danne en fast baryttplugg i hullet.</li>
				<li>På grunn av baryttpluggens høye filtertap kan partiklene avsettes i den
					permeable formasjonen og forsegle denne, gjerne kombinert med dehydrering/
					"settling" av barytt pluggen.</li>
			</ul>
			
			<h3>Egenskaper til en baryttplugg</h3>
			
			<p>Ideelt sett bør baryttpluggen ha</p>
			
			<ul>
				<li>høyt filtertap</li>
				<li>høy partikkelsynkehastighet</li>
				<li>høy tetthet</li>
			</ul>
			
			<p>
				Om utfelling skal finne sted må suspensjonen ha en lavest mulig viskositet og
				flytegrense. Sammenmiksing av baryttplugg og boreslam i hullet må derfor unngås.
			</p>
			
			<p>
				Det er ønskelig med høy synkehastighet, men dermed kan også dysene i borekrona
				plugges. Den eneste kilden til forurensning av baryttpluggen er slam i
				borerøret. Væsken fra den aktive sonen vil være under baryttpluggen og slammet
				i annulus vil være over pluggen. Slamforurensning av baryttpluggen kan
				unngås ved "underdisplacement". "Overdisplacement" vil garantert gi innblanding
				av slam og må unngås (se avsnitt 4.4.2 for beskrivelse av balansert plugg).
			</p>
			
			<h3>Mikse- og pumpeprosedyre:</h3>
			
			<ol>
				<li>Velg ønsket tetthet på suspensjonen, mellom 2,15-2,90. Høyere tetthet er
					å foretrekke.</li>
				<li>Avgjør hvor mange meter med baryttplugg som er ønskelig i åpent hull.</li>
				<li>Avgjør hvor mange meter med baryttplugg som er nødvendig i åpent hull
					seksjonen.</li>
				<li>Beregn mengde suspensjon som må til, og lag 1 m<sup>3</sup> ekstra.</li>
				<li>Miks suspensjonen i sement enheten og pump den inn i borestreng.</li>
				<li>Fortreng suspensjonen slik at høyden på baryttpluggen i borestrengen er
					0,25 m<sup>3</sup> høyere enn toppen av baryttpluggen i annulus.</li>
				<li>Steng forbindelsen og trekk strengen med en gang over toppen av pluggen.
					Oppretthold sirkulasjon (om mulig) på boreslammet over pluggen.</li>
			</ol>
			
			<p>
				Alt etter type boreslam som benyttes (vannbasert eller oljebasert) kan baryttpluggene
				mikses etter prosedyren ovenfor. 3 tonn barytt mikset inn i suspensjonen
				vil gi ca. 1 m<sup>3</sup> barytt plugg i bunn av hullet etter "settling". Anbefalt høyde
				på baryttpluggen er 70-140 meter.
			</p>
			
			<h3>Baryttplugg for vannbasert boreslam</h3>
			
			<img src="Figur 4.1.PNG" >
			
			<p>
				Figur 4.1: Sammensetning av 10 m<sup>3</sup> vannbasert baryttplugg. Finn nødvendig
				mengde vann og barytt ut fra ønsket tetthet. Tilsett i tillegg 10 kg NaOH og
				50 kg lignosulfonat
			</p>
			
			<p>
				I figur 4.1 gis mengde vann og barytt som må tilsettes for å blande 10 m<sup>3</sup>
				baryttplugg-suspensjon ut fra ønsket tetthet. I tillegg tilsettes NaOH (Caustic)
				og lignosulfonat for kontroll av pH og viskositet.
			</p>
			
			<h3>Baryttplugg for oljebasert boreslam</h3>
			
			<p>
				Figur 4.2 kan benyttes for å blande 10 m<sup>3</sup> baryttplugg suspensjon ut fra ønsket
				tetthet. Den oljebaserte baryttpluggen består av barytt og mineralolje tilsatt
				oljefuktingsmiddel.
			</p>
			
			<img src="Figur 4.2.PNG" >
			
			<p>
				Figur 4.2: Sammensetning av 10 m<sup>3</sup> oljebasert baryttplugg. Ut fra ønsket tetthet
				kan mengde barytt, mineralolje, og oljefuktingsmiddel finnes.
			</p>
			
			<h3>Prosedyre for setting av en balansert plugg</h3>
			
			<p>
				Når en Sementplugg eller andre plugger skal settes er det viktig å sikre seg at
				pluggen blir stående der den blir satt. For å oppnå dette bør pluggen bli pumpet
				ned slik at nivået i annulus er lik nivået i borerøret. Men om strengen trekkes
				i et slikt tilfelle vil enhver "over displacement" (nivået i borerøret er lavere enn
				nivået i annulus) medføre tilbakestrømning og en plugg blandet med slam da
				sementen i annulus er tyngre enn slammet i borerøret.
			</p>
			
			<p>
				Det er derfor vanlig å ha en svak "under displacement" av pluggen. Når strengen
				så trekkes vil sementen strømme ut av borerøret på grunn av svakt overtrykk.
				"Under displacement"-volumet blir vanligvis satt til volum av stål mellom topp
				og bunn av pluggen. I dag benyttes Float Collar ved setting av plugg. Dermed
				er man ikke avhengig av at nivåene i annulus og borerøret like.
			</p>
			
			<p>
				En annen faktor for å sikre en god plugg er åpningen i enden av borestreng. For
				å unngå at pluggen ikke spyles nedover og mikses med slammet, bør man unngå
				en høy pumperate og i tillegg ha påmontert en "sub" i enden av strengen som
				har åpninger ut til siden. Spylekraften vil da virke mot brønnveggen og vi får
				en plugg som mer flyter på slammet enn som mikser seg sammen med det.
			</p>
		</div>
	</body>
</html>