<html>
	<head>
		<link href='../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>4. Boreslam</h1>
		
		<p>Det er primært bare tre hovedfunksjoner et boreslam skal ivareta:</p>
		
		<ul>
			<li>Hindre formasjonsvæske i å trenge inn i borehullet.</li>
			<li>Fjerne borekaks fra bunnen av hullet og transportere det til overflaten,
				hvor det kan skilles ut fra slammet.</li>
			<li>Avsette en tynn og lite permeabel filterkake på hullveggen som begrenser
				tap av væske til formasjonen.</li>
		</ul>
		
		<p>
			Dersom disse funksjonene blir ivaretatt på en omhyggelig måte er det liten fare
			for slam- og hullproblemer.
		</p>
		
		<p>
			For at disse funksjonene skal bli ivaretatt må vi ta hensyn til disse enkeltvise
			funksjoner:
		</p>
		
		<ul>
			<li>Balansere formasjonstrykket.</li>
			<li>Fjerne borekutt fra hullbunnen og bringe det opp til overaten.</li>
			<li>Fjerne uønsket borekutt og gass på overaten.</li>
			<li>Holde borekutt og vektmaterialer svevende om slampumpene stanses.</li>
			<li>Hindre at borevæske trenger inn i formasjonen.</li>
			<li>Stabilisere borehull.</li>
			<li>Sørge for at formasjonen en borer i ikke blir skadet.</li>
			<li>Sikre best mulig informasjon om de formasjoner en borer i.</li>
			<li>Smøre og kjøle borestreng og borekrone.</li>
			<li>Gi oppdrift til borestreng og foringsrør.</li>
			<li>Kontrollere korrosjon.</li>
		</ul>
		
		<p>
			Å ivareta hver enkelt av disse funksjonene på en best mulig måte samtidig vil
			være umulig. Derfor vil slamvedlikehold i hovedsak dreie seg om å optimalisere
			slamfunksjonene med hensyn på sikkerhet, økonomi og borehastighet. Blir ikke
			vedlikeholdet godt nok ivaretatt kan det få alvorlige konsekvenser, slik som
		</p>
		
		<ul>
			<li>fastkjøring av borestreng/foringsrør.</li>
			<li>eventuelle utblåsninger.</li>
			<li>umulig å gjennomføre formasjonsevaluering.</li>
		</ul>
		
		<p>Det finnes i dag hovedsaklig to typer boreslam som benyttes:</p>
		
		<ul>
			<li>Vannbaserte.</li>
			<li>Oljebaserte.</li>
		</ul>
	</body>
</html>