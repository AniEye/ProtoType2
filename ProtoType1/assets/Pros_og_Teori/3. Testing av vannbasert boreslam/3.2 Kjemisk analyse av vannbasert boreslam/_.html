<html>
	<head>
		<link href='../../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>3.2 Kjemisk analyse av vannbasert boreslam</h1>
		
		<p>
			I denne delen skal vi se litt nærmere på noen viktige kjemiske analysemetoder
			for å undersøke et vannbasert boreslam. Testene foretas på slammet eller på
			slamfiltratet.
		</p>
		
		<h2 onclick="show('3.2.1')">3.2.1 pH</h2>
		
		<div id='3.2.1'>
			<p>Vann er en svak elektrolytt og er løst i følge likningen:</p>
			
			<ul>H<sub>2</sub>0 + H<sub>2</sub>0 &#8646; H<sub>3</sub>0<sup>+</sup> + OH<sup>-</sup> </ul>
			
			<p>
				I rent vann og i alle vannlige løsninger vil denne likevekten eksistere, og må
				tilfredstille følgende vilkår:
			</p>
			
			<h2>brok her(3.2.1 vann)</h2>
			
			<p>
				I alle fortynnede løsninger kan konsentrasjonen av H<sub>2</sub>O ([H<sub>2</sub>O] ) antas å være
				konstant og kombinert med konstanten K fås vannets løselighetsprodukt (K<sub>w</sub>).
				Ved 25 &#730;C er K<sub>w</sub> = 10-14
			</p>
			
			<p>I rent vann vil derfor:</p>
			
			<ul>[H<sub>3</sub>O<sup>+</sup>] = [OH<sup>-</sup>] = 1 &#183; 10<sup>-7</sup></ul>
			
			<p>
				Denne lille konsentrasjonen kan sammenliknes med vannkonsentrasjonen på 55,4
				mol/l (55.4 mol H<sub>2</sub>O gir en liter vann). Dette betyr at det i gjennomsnitt er ett
				H<sub>3</sub>O<sup>+</sup> ion (og ett OH<sup>-</sup> ion) for hver 554 000 000 H<sub>2</sub>O molekyler.
			</p>
			
			<p>pH-skalaen skal uttrykke konsentrasjonen av H<sub>3</sub>O<sup>+</sup>. Etter denisjon:</p>
			
			<ul>pH = -log [H<sub>3</sub>O<sup>+</sup>]</ul>
			
			<p>
				Mange kjemiske stoffer som er tilsatt i et vannbasert boreslamsystem er direkte
				avhengig av pH. En optimal pH-verdi vil blant annet gi en mer effektiv bruk
				av tilsetningsstoffer som polymerer og tynnere, samtidig som den motvirker
				korrosjon.
			</p>
			
			<p>
				Bestemmelsen av pH skjer enten med et pH-papir eller med pH-elektrode. Når
				det ikke kreves stor nøyaktighet på pH bestemmelsen er pH-papiret det enkleste
				å bruke. Når en bruker pH-elektroden må en påse at den med jevne mellomrom
				blir kalibrert mot to standardbuffere, for eksempel mot en med pH = 7,0, og en
				annen med pH = 10,0.
			</p>
		</div>
		
		<h2 onclick="show('3.2.2')">3.2.2 Kloridinnhold</h2>
		
		<div id='3.2.2'>
			<p>
				Innhold av kloridioner bestemmes ved hjelp av titrering med en 0,0282 M sølvnitratløsning
				(4,7910 g sølvnitrat pr. liter løsning) hvor kromationer (CrO<sub>4</sub><sup>2-</sup>)
				brukes som indikator for å bestemme ekvivalenspunktet (Mohr's metode).
			</p>
			
			<h3>Reaksjon før ekvivalenspunkt:</h3>
			
			<ul>Ag<sup>+</sup> + Cl<sup>-</sup> &#8594; AgCl (s)</ul>
			
			<h3>Reaksjon ved ekvivalenspunkt:</h3>
			
			<p>
				Nå er alt klorid oppbrukt og sølvioner reagerer med kromationer og danner
				rødbrunt Ag<sub>2</sub>CrO<sub>4</sub>-bunnfall.
			</p>
			
			<ul>2Ag<sup>+</sup> + CrO<sub>4</sub><sup>2-</sup> &#8594; Ag<sub>2</sub>CrO<sub>4</sub> (s)</ul>
			
			<h3>Mulige feilkilder:</h3>
			
			<p>
				pH må justeres til ca. 8,3. Hvis pH er for lav, dannes det dikromationer som
				ikke reagerer med sølvioner:
			</p>
			
			<ul>2CrO<sub>4</sub><sup>2-</sup> + 2H<sup>+</sup> &#8594; Cr<sub>2</sub>O<sub>7</sub><sup>2-</sup> + H<sub>2</sub>O</ul>
			
			<p>
				Er pH verdien av filtratet for høy reagerer sølvionene ikke med klorid men danner
				sølvoksyd, et svart bunnfall:
			</p>
			
			<ul>Ag<sup>+</sup> + OH<sup>-</sup> &#8594; AgOH</ul>
			
			<ul>AgOH + AgOH &#8594; Ag<sub>2</sub>O(s) + H<sub>2</sub>O</ul>
			
			<p>
				Løseligheten av sølvkromat øker med høyere temperaturer og dermed minsker
				sensitiviteten av kromationer som indikator for bestemmelsen av ekvivalenspunktet
				tilsvarende. Tilfredsstillende resultater fås når man arbeider ved romtemperatur.
			</p>
			
			<h3>Prosedyre:</h3>
			
			<ol>
				<li>Bruk pipette og pipettér ut nøyaktig 1,00 ml filtrat (eventuelt et annet
					nøyaktig volum) i en Erlenmeyerkolbe.</li>
				<li>Tilsett 2-3 dråper fenolftalein.</li>
				<li>Er løsningen rosa, tilsett fortynnet svovelsyre eller salpetersyre (0,01 M)
					inntil fargen forsvinner.</li>
				<li>Fortynn med 25-l50 ml destillert vann og tilsett 5-10 dråper kaliumkromatløsning 
					(5 g K<sub>2</sub>CrO<sub>4</sub> i 100 ml destillert vann).</li>
				<li>Titrer med 0,0282 M AgNO<sub>3</sub>-løsning. Rør hele tiden mens titreringen foregår. 
					Titreringen er avsluttet når fargen skifter fra gul-hvit til oransje-rød
					og den røde fargen holder seg i ca. 30 sekunder.</li>
			</ol>
			
			<p>
				<b>Beregninger:</b>
				Av reaksjonslikningen ser vi at det forbrukes 1 mol Cl<sup>-</sup> for
				hvert mol Ag<sup>+</sup> tilsatt, inntil alt kloridet er brukt opp.
			</p>
			
			<p>Klorid-innholdet i filtratet kan da beregnes fra følgende likning:</p>
			
			<h2>brok her(3.7)</h2>
			
			<ul class="noStyle">
				<li>C<sub>Cl<sup>-</sup></sub> = Konsentrasjon av kloridioner i filtratet, [mg/l]</li>
				<li>AgNO<sub>3</sub> = Konsentrasjon av Sølvnitratløsningen, [mol/l]</li>
				<li>M<sub>Cl<sup>-</sup></sub> = Atomvekt til klorid, [g/mol]<li>
				<li>V<sub>AgNO<sub>3</sub></sub> = Volum sølvnitratløsning som forbrukes under titreringen, [ml]<li>
				<li>V<sub>filtrat</sub> = Volum filtrat utpipettért, [ml]	</li>		
			</ul>
		</div>
		
		<h2 onclick="show('3.2.3')">3.2.3 Hardhet i filtrat</h2>
		
		<div id='3.2.3'>
			<p>
				Hardheten av vann og boreslam skyldes hovedsakelig tilstedeværelse av kalsium
				(Ca<sup>2+</sup>) og magnesium (Mg<sup>2+</sup>) ioner. Begge ioner bestemmer vi ved en kompleksometrisk
				titrering med EDTA (Ethylene Diamine Tetra Acetic acid). EDTAmolekylet
				omslutter kationene. Slike komplekse forbindelser kalles for "chelater"
				(fra gresk xhlh, krepseklo).
			</p>
			
			<p>
				For å bestemme ekvivalenspunketet i en slik kompleksometrisk titrering brukes,
				helt analogt til syre-base titreringen, metallspesikke indikatorer, for eksempel
				Eriokromsort T, Calmagite, Murexid, katechinfiolett, CalverII og andre. Disse
				indikatorene danner også chelatkomplekser med metallionene, og har en annen
				farge enn de frie indikatorene.
			</p>
			
			<p>
				Fargeomslaget ved ekvivalenspunktet skjer på grunn av at metall-indikator komplekset
				blir spaltet (fordi metall-EDTA komplekset er mer stabilt enn metallindikator
				komplekset) og fargen av fri indikator dominerer. (Ca og Mg EDTA
				kompleksene er fargeløse). På grunn av at EDTA er tungtløselig i vann brukes
				i praksis dihydratet av natriumsaltet som vi skriver som Na<sub>2</sub>H<sub>2</sub>Y x 2H<sub>2</sub>O.
			</p>
			
			<p>Det er imidlertid to ting som er viktig å legge merke til:</p>
			
			<ol>
				<li>
					<p>Etter likningen:</p>
					
					<ul>Me<sup>2+</sup> + [H<sub>2</sub>Y]<sup>2-</sup> &#8594; [MeY]<sup>2-</sup> + 2H<sup>+</sup> (3.8)</ul>
					
					<ul>Me<sup>2+</sup> = 2-verdig metallion [H<sub>2</sub>Y]<sup>2-</sup> = EDTA dihydrat</ul>
					
					<p>
						dannes det ved EDTA-titreringen frie protoner. Under gunstige forhold
						er det derfor mulig å bestemme protonkonsentrasjon isteden for å gjennomføre 
						en kompleksometrisk titrering. I de fleste tilfeller vil imidlertid en
						høy protonkonsentrasjon forskyve likevekten mot venstre og stabiliteten
						av komplekset vil avta. Derfor må i de tilfeller hvor metallionkompleksets
						stabilitet er sensitiv mot H<sup>+</sup> ioner arbeides i en buffret løsning.
					</p>
				</li>
				
				<li>
					EDTA og andre kompleksdannere (kompleksoner) reagerer med nærmest
					alle metallioner og er derfor som reagens ikke spesifikk. Man må ta hensyn
					til dette når forskjellige kationer finnes samtidig i løsningen.
				</li>
			</ol>
			
			<h3>Total hardhet i filtrat:</h3>
			
			<p>Den totale hardhet i filtratet antas å bestå av magnesium og kalsium ioner.</p>
			
			<h3>Prosedyre:</h3>
			
			<ol>
				<li>Bruk pipette og pipettér ut nøyaktig 1,00 ml filtrat (eventuelt et annet
					nøyaktig volum) i en Erlenmeyerkolbe.</li>
				<li>Fortynn til ca. 50 ml med destillert vann.</li>
				<li>Tilsett 2 ml buffer-løsning for å holde pH konstant ("Versenate Hardness").</li>
				<li>Tilsett 2-6 dråper av indikator ("Calmagite"). Dersom kalsium og/eller
					magnesiumioner er tilstede får vi en "vinrød" farge.</li>
				<li>Titrer med en 0,01 M EDTA løsning inntil alle metallioner er bundet til
					EDTA og vi får fargeomslag til blått.</li>
			</ol>
			
			<h3>Beregning:</h3>
			
			<p>
				Av reaksjonslikningen ser vi at det forbrukes et mol 2-verdige metall ioner for
				hvert mol EDTA tilsatt. Den totale hardhet (både Ca<sup>2+</sup> og Mg<sup>2+</sup>) uttrykkes
				vanligvis i mg/l CaCO<sub>3</sub>. Beregning av total hardhet foretas på samme måte
				som beregningen av kloridinnhold i filtratet (likning 3.7).
			</p>
			
			<h3>Kalsium hardhet i filtrat:</h3>
			
			<p>
				Ofte er det viktig å vite hvor mye av Ca<sup>2+</sup> og Mg<sup>2+</sup> som bidrar til den totale
				hardheten. Metoden for å bestemme dette går ut på å felle ut magnesiumionene
				som magnesiumhydroksyd og bestemme Ca<sup>2+</sup> direkte med EDTA metoden.
			</p>
			
			<p>Reaksjon for utfelling av magnesiumioner:</p>
			
			<ul>Mg<sup>2+</sup> + 2OH<sup>-</sup> &#8594; Mg(OH)<sub>2</sub> (s)</ul>
			
			<h3>Prosedyre:</h3>
			
			<ol>
				<li>Bruk pipette og pipettér ut nøyaktig 1,00 ml filtrat (eventuelt et annet
					nøyaktig volum) i en Erlenmeyerkolbe.</li>
				<li>Fortynn til omtrent 50 ml med destillert vann</li>
				<li>Tilsett ca. 1 ml 8 M NaOH slik at pH er omtrent 12-13. Da vil magnesiumionene
					felles ut som hydroksyd.</li>
				<li>Tilsett noen korn med kalsiumindikator ("Calver II") slik at løsningen blir
					lilla når kalsiumioner er tilstede.</li>
				<li>Titrer med 0,01 M EDTA inntil vi får omslag til blått.</li>
			</ol>
			
			<h3>Beregninger:</h3>
			
			<p>
				I dette tilfellet forbrukes et mol Ca<sup>2+</sup> ioner for hvert mol EDTA tilsatt. Kalsiumhardheten
				uttrykkes vanligvis i mg/l Ca<sup>2+</sup>. Beregning av kalsiumhardhet
				foretas på samme måte som beregningen av total hardhet (og kloridinnhold) i
				filtratet (likning 3.7).</br>
				Mengde magnesium i filtratet kan beregnes fra forskjellen i EDTA titrert i total
				hardhet og i kalsiumhardhet. Magnesiumhardheten uttrykkes vanligvis i mg/l
				Mg2+.
			</p>
		</div>
		
		<h2 onclick="show('3.2.4')">3.2.4 Kationutbyttingskapasitet ("Metylenblått test")</h2>
		
		<div id='3.2.4'>
			<p>
				Kationutbyttingskapasitet eller metylenblått kapasitet gir et rask estimat av
				hvor mye montmorillonitt eller annet leire som er tilstede i boreslammet. Testen
				måler mengden av et organisk kation (metylenblått; et fargestoff) som absorberes
				av leiren i slammet. Mengden absorbert fargestoff er en funksjon av kapasiteten
				til å bytte ut kationer. Siden leirmineralet montmorillonitt har en mye
				større utbyttingsevne ovenfor kationer enn andre leirmineraler kan testen også
				betraktes som et "mål" for mengden montmorillonitt i slammet.
			</p>
			
			<h3>Prosedyre:</h3>
			
			<ol>
				<li>Bruk pipette og pipettér ut nøyaktig 1,00 ml slam (eventuelt et annet
					nøyaktig volum) i en erlenmeyerkolbe.<li>
				<li>Sett til 30 ml 3 % H<sub>2</sub>O<sub>2</sub> og 0,5 ml 2,5 M H<sub>2</sub>SO<sub>4</sub>.</li>
				<li>Kok innholdet forsiktig i 10 minutter. (Påse at prøven ikke koker tørr.)</li>
				<li>Fortynn prøven til ca. 40 ml med destillert vann.</br>
					H<sub>2</sub>O<sub>2</sub> oksyderer/fjerner organiske materialer som eventuelt er tilstede (polymerer,
					tynnere etc.).</li>
				<li>Tilsett metylenblått løsningen (3,2 g metylenblått i 1 liter) i kvanta på 0,5
					ml, sett en kork på kolben og rist i 30 sekunder.</li>
				<li>Overfør en dråpe fra Erlenmeyerkolben til et filterpapir, som vist i figur 3.4.</li>
				<li>Fortsett med tilsetting av metylenblått løsning/risting inntil det dannes en
					blågrønn ring på filterpapiret rundt de fargede leirpartiklene.</li>
				<li>Når den blågrønne ringen dannes, rist kolben i ytterligere to minutter.</li>
				<li>Tilsett en ny dråpe på filterpapiret. Dannes det ikke en ny blågrønn ring
					må tilsettingen av metylenblått fortsette. Er det fortsatt en blågrønn ring,
					etter to minutters risting, har vi nådd sluttpunktet for titreringen, det vil
					si det absorberes nå ikke mer metylenblått.</li>
			</ol>
			
			<img src="Figur 3.4.PNG" >
			
			<h3>Beregning:</h3>
			
			<p>"Cation Exchange Capasity" (CEC) beregnes etter følgende formel:</p>
			
			<h2>brok her(3.9)</h2>
			
			<p>
				Et estimat av leirinnholdet (uttrykt som bentonitt) i slammet fås fra følgende
				formel:
			</p>
			
			<ul>bentonitt,[ppm] = 5 &#183; CEC (3.10)</ul>
			
			<ul>bentonitt,[kg/m<sup>3</sup>] = 14,25 &#183; CEC (3.11)</ul>
		</div>
		
		<h2 onclick="show('3.2.5')">3.2.5 Slammets og filtratets alkalitet</h2>
		
		<div id='3.2.5'>
			<p>
				Ordet alkalitet har forskjellige meninger avhengig i hvilken sammenheng man
				bruker det. I kjemisk dagligtale brukes alkalitet gjerne som et synonym for væskens
				basisitet, som forteller hvor mange hydroksylioner (OH<sup>-</sup>) som er tilstede
				(NB: pOH = 14 - pH). Her ønsker vi å bruke ordet alkalitet i en litt annen mening,
				nemlig løsningens evne til å nøytralisere syre. Denne evnen behøver ikke å
				stå i direkte sammenheng med løsningens pH-verdi. Bare tenk på bufferløsninger
				som kan forbruke betydelige mengder syre eller base mens pH-verdien praktisk
				talt er uforandret.
			</p>
			
			<h3>Slammets alkalitet</h3>
			
			<h3>P<sub>m</sub> alkalitet:</h3>
			
			<ol>
				<li>Bruk pipette og pipettér ut nøyaktig 1,00 ml slam (eventuelt et annet
					nøyaktig volum) i en Erlenmeyerkolbe.</li>
				<li>Tilsett omtrent 25 ml destillert vann.</li>
				<li>Tilsett noen dråper fenolpftalein.</li>
				<li>Dersom slammet blir rødt, tilsettes sakte den 0,01 M sterke svovelsyren
					inntil den rosa farge av løsningen forsvinner helt. Hvis filtratet ikke skifter
					farge til rødt, rapporteres P<sub>m</sub> som 0.</li>
			</ol>
			
			<p>
				P<sub>m</sub> alkalitet rapporteres som ml 0,01 M H<sub>2</sub>SO<sub>4</sub> forbrukt pr ml slam.
				P<sub>m</sub> verdien brukes for å bestemme fast Ca(OH)<sub>2</sub> ("lime") innholdet i boreslammet.
				For å gjøre dette brukes P<sub>m</sub>, som i tillegg til P<sub>f</sub> (se filtratets alkalitet i
				avsnitt 3.2.5) inneholder også bidrag av fast Ca(OH)<sub>2</sub>. Tar vi utgangspunkt i
				1,00 ml slam, så har vi F<sub>w</sub> ml vann i slammet (F<sub>w</sub> er volumfrasjon vann i boreslammet).
				Mengden fast Ca(OH)<sub>2</sub> i kg/m<sup>3</sup> kan beregnes av følgende formel:
			</p>
			
			<ul>Ca (OH)<sub>2</sub> [kg/m<sup>3</sup>] = 0,742(P<sub>m</sub> - F<sub>w</sub> &#183; P<sub>f</sub> ) (3.12)</ul>
			
			<h3>Filtratets alkalitet</h3>
			
			<p>
				Filtratets alkalitet bestemmes som antall ml av en 0,01 M H<sub>2</sub>SO<sub>4</sub> løsning som
				forbrukes for å få 1 ml av filtrat til en bestemt pH-verdi. I praksis skiller man
				mellom P<sub>f</sub> og M<sub>f</sub> verdier. I første tilfelle brukes omslagspunkt til fenolftalein
				som ønsket pH-sluttverdi i titreringen.
			</p>
			
			<h3>P<sub>f</sub> alkalitet:</h3>
			
			<ol>
				<li>Bruk pipette og pipettér ut nøyaktig 1,00 ml filtrat (eventuelt et annet
					nøyaktig volum) i en Erlenmeyerkolbe.</li>
				<li>Tilsett omtrent 25 ml destillert vann.</li>
				<li>Tilsett 2-3 dråper fenolftalein.</li>
				<li>Dersom filtratet blir rødt, tilsettes sakte den 0,01 M sterke svovelsyren
					inntil rødfargen av løsningen akkurat forsvinner. Hvis filtratet ikke skifter
					farge til rødt, rapporteres P<sub>f</sub> som 0.</li>
				<li>Dersom en ønsker også å bestemme M<sub>f</sub> alkalitet, kan dette gjøres ved å
					fortsette med samme løsning.</li>
			</ol>
			
			<p>
				Når filtratet ikke tillater at man kan se fargeforandringen av indikatoren (f.eks.
				filtratet er mørkebrunt) bruker man istedenfor fenolftalein et pH-meter. Man
				titrerer da med svovelsyren til pH er på 8,3, som er omslagspunktet til fenolftalein.
			</p>
			
			<p>
				Fenolftaleinalkaliteten (P<sub>f</sub>) rapporteres som antall ml 0,01 M H<sub>2</sub>SO<sub>4</sub> forbrukt
				per ml filtrat.
			</p>
			
			<h3>M<sub>f</sub> alkalitet:</h3>
			
			<p>
				Metylorangealkaliteten (M<sub>f</sub>) av filtratet bestemmes på liknende måte som fenolftaleinalkaliteten,
				men med metylorange i stedet for fenolftalein som indikator.
				Endepunktet i titreringen sees når indikatoren skifter farge fra klar gult til
				orange.
			</p>
			
			<p>
				Når man ikke kan se fargeforandringen brukes et pH-meter. Man titrerer da til
				pH-verdi lik 4,3, som er omslagspunktet til metylorange.
			</p>
			
			<p>M<sub>f</sub> alkalitet rapporteres som ml 0,01 M H<sub>2</sub>SO<sub>4</sub> forbrukt pr ml filtrat.</p>
			
			<h3>Beregning av filtratets alkalitet</h3>
			
			<p>
				Ionene som hovedsakelig er ansvarlig for filtratalkaliteten er hydroksyl (OH<sup>-</sup>),
				karbonat (CO<sub>3</sub><sup>2-</sup>) og hydrogen-eller bikarbonationer (HCO<sub>3</sub><sup>-</sup>). Vi har fem mulige
				kombinasjoner for hvordan disse tre ioneslagene kan være tilstede i en løsning:
			</p>
			
			<ol>
				<li>hydroksylioner alene</li></br>
				<li>karbonationer alene<li></br>
				<li>bikarbonationer alene</li></br>
				<li>hydroksylioner og karbonationer sammen</li></br>
				<li>bikarbonat og karbonationer sammen</li></br>
			</ol>
			
			<p>
				Fenolftaleinens omslagspunkt faller omtrent sammen med ekvivalenspunktet når
				karbonationer titreres med en sterk syre (her svovelsyre):
			</p>
			
			<ul>CO<sub>3</sub><sup>2-</sup> + H<sup>+</sup> &#8594; HCO<sub>3</sub><sup>-</sup> </ul>
			
			<p>
				Metylorange har et omslagspunkt ved pH omtrent 4,3 som svarer til ekvivalenspunktet
				når bikarbonat titreres med syre til karbonsyre (= CO<sub>2</sub> + H<sub>2</sub>O).
			</p>
			
			<p>
				Mengden av bikarbonat og karbonat bestemmes så av antall ekvivalenter H<sub>2</sub>SO<sub>4</sub>
				som går med i titreringen; det vil si ved bikarbonat er det et ekvivalent, mens
				ved titreringen av karbonationer med svovelsyre forbrukes to ekvivalenter syre.
			</p>
			
			<ol>
				<li>
					Når vi har kun hydroksylioner til stede, vil vi ved ekvivalenspunktet gjøre
					et så stort sprang i pH at både fenolftalein og metylorange vil momentant
					vise omslag når hydrogenionkonsentrasjonen er større enn den for hydroksyl.
					Situasjonen er identisk når en sterk base titreres med en sterk syre.
					Med andre ord, når vi har bare hydroksylioner tilstede er M<sub>f</sub> = P<sub>f</sub> .
				</li>
				<li>
					Har vi bare karbonationer tilstede, så forbruker vi i første omgang P<sub>f</sub> ml
					for å komme til omslagspunkt til fenolftalein. I denne titreringen er P<sub>f</sub> verdien
					proporsjonal med mengden karbonationer. Bestemmes så M<sub>f</sub> verdien,
					titrerer vi først P<sub>f</sub> ml til omslagspunkt av fenolptalein; karbonationer har
					nå gått over til bikarbonationer. Disse blir da titrert videre til karbonsyre.
					Vi bruker igjen P<sub>f</sub> ml for at alt bikarbonat skal gå over til karbonsyre, vi
					har med andre ord: P<sub>f</sub> + P<sub>f</sub> = M<sub>f</sub> :
				</li>
				<li>
					Har vi bare bikarbonationer tilstede så er vi allerede på den "sure siden"
					av fenolftalein indikatoren slik at P<sub>f</sub> = 0. Det er da M<sub>f</sub> som angir hvor
					mye HCO<sub>3-</sub> vi har tilstede.</li>
				<li>
					Når vi har OH<sup>-</sup> og CO<sub>3</sub><sup>2-</sup> sammen i filtratet, så inngår i P<sub>f</sub> verdien mengden
					OH<sup>-</sup> pluss mengden CO<sub>3</sub><sup>2-</sup> ioner, det vil si
					
					<ul>P<sub>f</sub> &#126; [OH<sup>-</sup>] + [CO<sub>3</sub><sup>2-</sup>]</ul>
					
					I metylorangealkaliteten inngår mengden OH<sup>-</sup> ioner samt den dobbelte
					mengden karbonationer. Vi har altså
					
					<ul>M<sub>f</sub> &#126; [OH<sup>-</sup>] + 2 [CO<sub>3</sub><sup>2-</sup>]</ul>
				</li>
				<li>
					Når vi har en blanding av HCO<sub>3</sub><sup>-</sup> og CO<sub>3</sub><sup>2-</sup> tilstede, så gir fenolftaleinalkaliteten
					mengde syre som trengs for å overføre karbonat til bikarbonat.
					Ved M<sub>f</sub> titrerer vi først 2 P<sub>f</sub> ml for å overføre CO<sub>3</sub><sup>2-</sup> via 
					HCO<sub>3</sub><sup>-</sup> til H<sub>2</sub>CO<sub>3</sub>
					(karbonsyre), men bruker i tillegg x ml syre for å overføre bikarbonat
					som allerede i begynnelsen var tilstede som karbonsyre. Vi har dermed at:
					x+2P<sub>f</sub> = M<sub>f</sub> slik at mengden HCO<sub>3</sub><sup>-</sup> tilstede i en 
					HCO<sub>3</sub><sup>-</sup>/CO<sub>3</sub><sup>2-</sup> blanding
					er proporsjonal med M<sub>f</sub> - 2P<sub>f</sub> (legg også merke til at ved en slik blanding
					gjelder at M<sub>f</sub> > 2P<sub>f</sub> ).
				</li>
			</ol>
			
			<p>
				Med resultatene fra pkt. 1-5 kan vi sette opp Tabell 3.3 med konsentrasjoner
				av de forskjellige ioneslag i mg/l. Faktorene i tabellen kommer fra omregningen
				fra ml syreekvivalenter til mg av dette ioneslag pr. liter filtrat.
			</p>
			
			<img src="Tabell 3.3.PNG" >
		</div>
	</body>
</html>