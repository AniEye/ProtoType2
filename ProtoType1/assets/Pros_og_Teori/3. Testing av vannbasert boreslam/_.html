<html>
	<head>
		<link href='../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>3. Testing av vannbasert boreslam</h1>
		
		<p>
			Når boring foregår vil borekronen knuse seg gjennom ny formasjon. Boreslammet
			får dermed tilført nytt materiale kontinuerlig under boreoperasjonen. Dette
			materialet kan bestå av leire, sand, kalk, salt og lignende. Disse stoffene vil
			kunne være med på å forandre boreslammets egenskaper om ikke det mekaniske
			behandlingsutstyret på riggen klarer å skille det ut. Fine partikler slik som blant
			annet leire vil ikke slamrensesystemet klare å skille ut. Kjemiske stoffer kan reagere
			med andre bestanddeler i slammet og på den måten forandre slammets
			egenskaper.
		</p>
		
		<p>
			Boreslammet blir også utsatt for høye temperaturer, noe som kan føre til uforutsette
			kjemiske og fysiske forandringer i slammet.
		</p>
		
		<p>
			For å holde kontroll over slammets egenskaper blir det med jevne mellomrom
			testet. Vi kan dele testene i to grupper, fysiske og kjemiske tester. Disse testene
			kan gi oss et svar på hva som skjer/har skjedd med boreslammet, og vil også
			fortelle oss noe om den formasjonen vi borer igjennom. Resultatene kan også
			være til hjelp om boreslammet må modiseres.
		</p>
	</body>
</html>