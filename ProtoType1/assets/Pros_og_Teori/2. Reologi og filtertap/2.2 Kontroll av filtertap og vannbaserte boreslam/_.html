<html>
	<head>
		<link href='../../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>2.2 Kontroll av filtertap og vannbaserte boreslam</h1>
		
		<p>
			For å kunne kontrollere formasjonstrykket har vi nesten alltid overtrykk i brønnen.
			Trykket i brønnen (P<sub>brønn</sub>) må være større enn formasjonstrykket (P<sub>formasjon</sub>).
			På grunn av dette overtrykket vil borevæsken bli presset mot formasjonen. Når
			formasjonen er permeabel vil vi tape væske til formasjonen. Samtidig vil faststo
			nnholdet i slammet legge seg igjen på hullveggen og danne en lterkake.
			Filtertapet forårsaker derfor to adskilte typer problem:
		</p>
		
		<ul>
			<li>invasjon av filtrat i formasjonen</li>
			<li>filterkake på hullveggen</li>
		</ul>
		
		<p>
			Filtratinvasjonen kan forårsake hullproblemer i skifer- og leir-formasjoner med
			utrasning og svelling av hullveggen. En stor invasjon av ltrat kan også påvirke
			resultatene ved logge- og formasjons-evaluering. Visse typer ltrat kan også
			ødelegge produksjonssoner. Tap av væske til formasjonen vil være avhengig av:
		</p>
		
		<ul>
			<li>trykkforskjellen mellom brønn og formasjon.</li>
			<li>formasjonens porøsitet og permeabilitet.</li>
			<li>slammets evne til å danne en tett lterkake.</li>
		</ul>
		
		<p>
			Oppbygging av lterkake på hullveggen vil skje der hvor vi har tap av væske til
			formasjonen. Tykkelsen på lterkaken vil avhenge av blant annet:
		</p>
		
		<ul>
			<li>mengde væske som forsvinner inn i formasjonen</li>
			<li>mengde partikler i slammet</li>
		</ul>
		
		<p>
			Filterkakeproblemer kan under boreoperasjonen gi differensiell fastkjøring, høyt
			dreiemoment, motstand ("drag"), og også forårsake tapt sirkulasjon og dårlig
			sementjobb.
		</p>
		
		<p>
			Det primære mål ved filtertapskontroll vil være å minimalisere tykkelse og permeabilitet
			på filterkaken, noe som igjen kontrollerer ltertapet.
		</p>
		
		<h2 onclick="show('2.2.1')">2.2.1 Filtreringsmekanismer</h2>
		
		<div id='2.2.1'>
			<p>
				Under en boreoperasjon vil vi ha forskjellige filtreringsmekanismer alt etter om
				vi sirkulerer boreslam eller ikke. Når boreslammet står i ro har vi statiske betingelser,
				mens det er dynamiske forhold når boreslammet sirkulerer.
			</p>
			
			<h3>Darcy's lov for filtertap</h3>
			
			<p>
				Har vi en suspensjon slik som et boreslam og filtrerer det gjennom et porøst
				medium kan vi fra Darcy's formel utlede et uttrykk for filtratvolumet som funksjon
				av tiden:
			</p>
			
			<h2>brok her(2.23)</h2>
			
			<ul id='noStyle'>
				<li>V<sub>f</sub> = filtratvolum</li>
				<li>t = tiden</li>
				<li>k = mediets permeabilitet</li>
				<li>A = filtreringsareal</li>
				<li>P = differensialtrykk</li>
				<li>h = filterkaketykkelsen</li>
				<li>µ = filtratets viskositet</li>
			</ul>
			
			<p>Når vi antar at:</p>
			
			<h2>brok her(2.24)</h2>
			
			<ul id='noStyle'>
				<li>V<sub>k</sub> = filterkakevolum</li>
				<li>x = fraksjon filtrat i slammet</li>
			</ul>
			
			<p>
				kan filterkaketykkelsen som også er en funksjon av tiden uttrykkes som volum
				dividert på areal:
			</p>
			
			<h2>brok her(2.25)</h2>
			
			<p>Settes likning 2.25 inn i Darcy's likning 2.23 får vi</p>
			
			<h2>brok her(2.26)</h2>
			
			<p>eller:</p>
			
			<h2>brok her(2.27)</h2>
			
			<p>Når x oppfattes som en konstant får vi ved integrasjon over tiden fra 0 til t:</p>
			
			<h2>brok her(2.28)</h2>
			
			<p>eller:</p>
			
			<h2>brok her(2.29)</h2>
			
			<p>Dette uttrykker mengden filtrat V<sup>f</sup> ved statiske betingelser over en viss tid t.</p>			
		</div>
		
		<h2 onclick="show('2.2.2')">2.2.2 Statisk filtrering</h2>
		
		<div id='2.2.2'>
			<p>
				Denne tilstanden har vi når boreslammet er i ro. Filterkaken vil vokse over tid.
				Kontroll av statisk filtrering er nødvendig for å kontrollere filterkaken som avsettes
				på hullveggen. Vi er interessert i tykkelse, permeabilitet og fasthet/glatthet
				til filterkaken. Filtratvolumet er kun en av indikatorene som kan brukes når
				filteregenskapene til slammet skal vurderes. Permeabiliteten til filterkaken kan
				uttrykkes ved følgende likning:
			</p>
			
			<h2>brok her(2.30)</h2>
			
			<p>
				Det primære kravet til ltertapskontroll er at slammet gir en tynn lterkake.
				Når ltratvolumet også er lavt ser vi at kravet om lav permeabilitet er oppfylt.
			</p>
			
			<p>
				Filterkakens tykkelse øker med økende filtertap. Derfor kan filtertapsvolumet
				være et mål på kaketykkelsen under statiske betingelser, men kaketykkelsen er
				også proporsjonal med faststonnholdet i slammet. Går vi tilbake til utledningen
				av Darcy's formel kan vi se hva som skjer med filtertapet ved forskjellige
				betingelser.
			</p>
			
			<h3>Filtertapets variasjon med tiden</h3>
			
			<p>Direkte fra utledningen ser vi at:</p>
			
			
			
			<ul>V<sub>f</sub> = c<span style='font-size:21;'>&radic;</span><span style="text-decoration:overline;">t</span> (2.31)</ul>
			
			<p>c = konstant</p>
			
			<p>Ved to forskjellige tider (andre parametre konstant) får vi følgende relasjon:</p>
			
			<h2>brok her(2.32)</h2>
			
			<ul id='noStyle'>
				<li>V<sub>f1</sub> = filtertap etter tid t<sub>1</sub></li>
				<li>V<sub>f2</sub> = filtertap etter tid t<sub>2</sub></li>
			</ul>
			
			<h3>Filtertapets variasjon med trykket</h3>
			
			<p>Er ikke filterkaken sammentrykkbar vil filtertapet målt ved en gitt tid være:</p>
			
			<ul>V<sub>f</sub> = C &#183;<span style='font-size:21;'>&radic;</span><span style="text-decoration:overline;">P</span> (2.33) </ul>
			
			<p>
				For de fleste slamtyper vil filterkaken være noe sammentrykkbar, dvs. at permeabiliteten
				avtar med økende trykk. Dermed vil ikke filtertapet øke like fort
				som likningen tilsier.
			</p>
			
			<p>
				For enkelte slam vil filtratets viskositet øke med økende trykk. Dette vil føre til
				et redusert filtertap etter følgende likning:
			</p>
			
			<h2>brok her(2.34)</h2>
			
			<ul id='noStyle'>
				<li>µ<sub>1</sub> = viskositet ved P<sub>1</sub></li>
				<li>µ<sub>2</sub> = viskositet ved P<sub>2</sub></li>
			</ul>
			
			<p>Denne effekten er spesielt gjeldende for oljebasert slam.</p>
			
			<h3>Filtertapets variasjon med temperaturen</h3>
			
			<p>
				En økning i temperatur kan gi økning i filtertap på grunn av at viskositeten på
				filtratet avtar.
			</p>
			
			<h2>brok her(2.35)</h2>
			
			<p>
				Vannets viskositet er 1,0 cP ved 20 &#730;C mens den har falt til 0,4 cP ved 70 &#730;C.
				Dette fører til at filtertapet vil øke med 58 % når temperaturen stiger fra 20 &#730;C
				til 70 &#730;C.
			</p>
			
			<p>
				Elektrisk-kjemiske likevektstilstander forandrer seg med temperaturen. Leirpartiklenes
				innordning (flokkulering, aggregering) i et slammet vil dermed påvirkes.
				Slike effekter gir normalt en økning i filtertap med økende temperatur.
			</p>
			
			<p>
				Flere av tilsetningsstoffene i et slam vil brytes ned ved høye temperaturer og
				dette vil også bidra til et økende filtertap.
			</p>			
		</div>
		
		<h2 onclick="show('2.2.3')">2.2.3 Dynamisk ltrering</h2>
		
		<div id='2.2.3'>
			<p>
				Under en boreoperasjon når slammet sirkuleres har vi med dynamisk filtrering
				å gjøre. Filtertapet under dynamiske forhold er mye høyere enn under statiske
				forhold. Det meste av filtratinvasjonen i en formasjon skjer under dynamiske
				forhold.
			</p>
			
			<p>
				I en nylig avdekket formasjon vil filtertapet til formasjonen være stort. Partiklene
				i slammet legger seg igjen på hullveggen og danner en filterkake. Filtertapet
				avtar etter hvert som filterkakens tykkelse øker. Om boreslammet sirkuleres med
				konstant hastighet vil det etter hvert oppstå en likevektstilstand hvor slammet
				eroderer bort like mange partikler som det som avsettes når filtratet strømmer
				gjennom kaken. Filtertapet til formasjonen vil da være konstant. Erosjonshastigheten
				er avhengig av slammets:
			</p>
			
			<ul>
				<li>strømningshastighet</li>
				<li>strømningsprol (laminær/turbulent)</li>
				<li>viskositet</li>
			</ul>
			
			<p>
				En økning i slamhastighet vil gi økt erosjon. Dette gir en tynnere filterkake, og
				dermed større filtertap. Ved laminær strømning vil en dobling av strømningshastigheten
				gi en dobling av filtertapet. Ved turbulent strømning vil en dobling
				av strømningshastigheten gi en redobling av filtertapet. Økning i viskositeten
				vil også gi en økt erosjon av filterkaken. Tilsetting av kjemikalier for filtertapskontroll
				som også gir en økning i slamviskositeten kan virke mot sin hensikt og
				føre til at det dynamiske filtertapet øker.
			</p>
			
			<p>
				Generelt sett er det liten sammenheng mellom reduksjon av det statiske og det
				dynamiske filtertapet. Det statiske filtertapet reduseres kontinuerlig med økende
				tilsetning av filtertapsreduserende middel. For det dynamiske filtertapet virker
				det som det er et optimumspunkt m.h.p. filtertapsreduksjon. Stoffer som CMC,
				Lignitt, stivelse og olje vil redusere permeabiliteten i filterkaken, og dermed gi
				en tynnere filterkake ved likevektstilstanden mellom erosjon og avsetning. Det
				vil nødvendigvis ikke gi et lavere filtertap.
			</p>
		</div>
		
		<h2 onclick="show('2.2.4')">2.2.4 Måling av filtertap/filterkake</h2>
		
		<div id='2.2.4'>
			<p>
				Det benyttes to målemetoder i dag, begge opererer under statiske betingelser.
				Disse målingene kan gi oss svar på filterkakens tykkelse, permeabilitet, fasthet
				og glatthet. I tillegg får vi også et mål på filtertap. Disse parametrene er så
				grunnlaget for å optimalisere slammets filteregenskaper.
			</p>
			
			<h3>API-filterpresse:</h3>
			
			<p>
				Med dette instrumentet måles filtertapet i løpet av 30 minutter. Det dobbelte av
				filtratvolumet etter 7,5 minutter (2&#183;V<sub>7,5min</sub>) vil ofte være tilnærmet det samme
				som filtratvolumet etter 30 minutter. Temperaturen er lik overatetemperaturen
				(romtemperatur) og instrumentet har et operasjonstrykk på 100 psi. Diameteren
				på filterpapiret er 7,62 cm. Filtertapet etter 30 minutter rapporteres som API
				filtertap i ml.
			</p>
			
			<h3>HT-HP filterpresse:</h3>
			
			<p>
				Dette er en filterpresse som opererer ved både høyt trykk og høy temperatur.
				Temperaturen reguleres til ønsket temperatur, for eksempel 300 &#730;F. Trykket under
				målingen er 600 psi over og 100 psi under filterpapiret som har en diameter
				på 5,4 cm. Vi måler også her filtertapet over et tidsrom på 30 minutter. Filtertapet
				rapporteres som to ganger målt volum etter 30 minutter på grunn av at
				filteret har halve arealet i forhold til API-filterpresse. P og T er variabler.
			</p>		
		</div>
	</body>
</html>