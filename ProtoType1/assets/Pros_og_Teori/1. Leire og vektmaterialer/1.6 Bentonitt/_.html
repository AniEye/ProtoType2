<html>
	<head>
		<link href='../../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>1.6 Bentonitt</h1>
		
		<p>
			Naturlig bentonitt inneholder forskjellige mineraler hvor det dominerende er
			montmorillonitt, men også andre leirmineraler, spesielt illitt og kaolinitt. I tillegg
			finnes det 10-30% andre ikke-leirmineraler. Eneste kjente forekomster
			av høyverdig bentonitt, hvor montmorillonitten i bentonitten er ren natriummontmorillonitt,
			er i Wyoming i Sør Dakota. Wyoming-bentonitt er blitt et
			begrep og brukes over hele verden. Bentonitt som produseres i andre deler av
			verden inneholder større eller mindre mengder med kalsium-montmorillonitt, og
			har derfor ikke samme kvalitet. På grunn av små forekomster og høy pris er det
			i dag vanskelig å oppdrive ren Wyoming bentonitt, så all bentonitt på markedet
			antas å være mer eller mindre behandlet med kjemikalier for å tilfredsstille de
			satte kvalitetskrav. I de seneste år er bruken av bentonittbaserte boreslam i
			Nordsjøen kraftig redusert.
		</p>
		
		<h2 onclick="show('1.6.1')">1.6.1 Kvalitet på bentonitt</h2>
		
		<div id='1.6.1'>
			<p>
				Når det gjelder bentonitt så har API (American Petroleum Institute) og OCMA
				(European Oil Companies Materials Association) bestemte spesifikasjoner for
				bentonitter som er akseptabel for bruk i borevæsker, se tabell 1.3.
			</p>
			
			<p><b>Utbytte ("yield") av leire</b></p>
			
			<p>
				Som et mål på leirens ytelse i vann bruker man begrepet utbytte (eng. yield).
				Denne størrelsen er definert som volum slam som kan lages ut av et tonn leire
				slik at slammet har en tilsynelatende viskositet (TV) på 15 cP når man måler
				
				<img src="Tabell 1.3.PNG" >
				
				viskositet ved et rotasjonsviskosimeter ved 600 rpm. Figur 1.13 viser ytelse av
				ulike leirtyper. Bentonittens ytelse kan økes ved å tilsette NaHCO<sub>3</sub> (Natriumbikarbonat)
				eller polymer (peptisering).
			</p>
		
		</div>
	</body>
</html>