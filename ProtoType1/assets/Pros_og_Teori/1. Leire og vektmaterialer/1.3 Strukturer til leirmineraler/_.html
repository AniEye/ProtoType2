<html>
	<head>
		<link href='../../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>1.3 Strukturer til leirmineraler</h1>
		
		<p>
			Tetraederlag og Oktaederlag kan bindes sammen ved at de deler felles oksygen.
			Forskjellige kombinasjoner og kjemiske modifikasjoner har gitt opphav til mer
			enn 26 forskjellige leirmineraler. Leirmineralene er bygd opp av ulike forhold
			mellom tetraederlag og oktaederlag. Den største gruppen er 2:1 kombinasjon,
			men det er også 2:1:1 mineral og 1:1 mineral. Av størst interesse for oss er de
			som forekommer i sedimentære bergarter slik som kaolin, mica, illitt, smektitt,
			sepiolitt, kloritt og attapulgitt. Eksempler på disse strukturene finnes i tabell 1.1
			og figur 1.3.
		</p>
		
		<img src="Figur 1.3.PNG" >
		
		<p>
			Før vi diskuterer i detalj oppbyggingen til de forskjellige leirmineralene, må de
			to mekanismene som forårsaker at leirmineraler kan utvikle elektriske ladninger
			på leiroverflaten belyses.
		</p>
		
		<h2 onclick="show('1.3.1')">1.3.1 Ladninger på leiroverflaten</h2>
		<div id='1.3.1'>
		<p>
			Det er to forskjellige mekanismer som er årsak til ladninger på leiroverflaten. En
			er relatert til strukturen av leiren og er karakteristisk for det særskilte mineralet.
			Den andre oppstår på grunn av brutte kanter.
		</p>
		</div>
		<h2 onclick="show('1.3.2')">1.3.2 Isomorf substitusjon.</h2> 
		<div id='1.3.2'>
		<p>
			En idealistisk kombinasjon av tetraederlag og oktaederlag gir en struktur med
			balansertte ladninger. Om derimot et metallion blir byttet ut med et ion med
			færre ladninger, vil en negativ ladning dannes i strukturen. Dette kan skje ved
			at for eksempel kan Si<sup>4+</sup> i tetraederstrukturen byttes med Fe<sup>3+</sup>, eller Al<sup>3+</sup> i
			oktaederstrukturen byttes med Mg<sup>2+</sup>.
		</p>
			
		<p>	
			De negative ladningene som dannes i krystallgitteret ved substitusjon blir nøytralisert
			ved adsorbsjon av kation på overflaten. Dette gir opphavet til den viktige
			egenskapen til leire som er kjent som kationeutbyttingskapasitet (CEC), fordi
			de adsorberte ionene kan byttes ut med andre ioner. Kationeutbyttingskapasiteten
			er uavhengig av pH, men varierer fra mineral til mineral. Denne egenskapen
			kan derfor brukes til å karakterisere leirer, leirskifer og boreslam og bestemmes
			ved å måle mengde kationisk fargestoff (metylen blått) som kan adsorberes.
		</p>
		
		<p>
			Isomorf substitusjon varierer i de forskjellige leirmineralene i følgende aspekt:
			<ol>			
				<li>tetraedrisk eller oktaedrisk substitusjon</li>
				<li>omfanget av substitusjon</li>
				<li>egenskapene til de utbyttbare kation slik som Na<sup>+</sup>, K<sup>+</sup> eller Ca<sup>2+</sup>.</li>
			</ol>
		</p>
		
		<p>
			Utbyttbarheten av kation er avhengig av mange faktorer, de viktigste er
			<ul>
				<li>effekt av konsentrasjon</li>
				<li>mengde av utbyttbare plasser</li>
				<li>egenskapene til anion</li>
				<li>egenskapene til kation</li>
				<li>egenskapene til leirmineralene</li>
			</ul>
		</p>
		
		<p>
			Dette store antall av variabler gjør det vanskelig å beskrive utbyttbarheten
			eksakt. Det har imidlertid blitt vist at de forskjellige kation har forskjellig tiltrekningskrefter
			til de utbyttbare plassene på leirmineralene, hvor:
			Li<sup>+</sup> < Na<sup>+</sup> < K<sup>+</sup> < Mg<sup>2+</sup> < Ca<sup>2+</sup> < H<sup>+</sup>
		</p>
		
		<p>
			Ved lik konsentrasjon vil Kalsium bytte ut flere Natrium enn Natrium klarer å
			bytte ut Kalsium på leiroverflaten.
		</p>
		
		<p>
			Når konsentrasjonen av det ubyttende kation økes vil også tiltrekningskreftene
			til de utbyttbare plassene øke. En høy konsentrasjon av Kalium kan derfor bytte
			ut Kalsium som er bundet til leiroverflaten
		</p>
		
		
		<p><b>Ladninger på brutte kanter</b></p>
		
		<p>
			Når leirmineralene knekker vil det oppstå ubalanserte ladninger på de eksponerte
			kantoverflatene. Deler av de nylig eksponerte kantene vil ha en struktur som
			silisiumoksyd, en svak syre, mens andre deler har en struktur som aluminiumoksyd
			eller magnesiumoksyd, svake baser. Derfor vil ladningene på endeflatene
			variere avhengig av pH på løsningen, som vist i figur 1.4.
		</p>
		
		<p>
			Ved lave pH-verdier vil de brutte kantladningene være mer positive, og ved høy
			pH vil kantladningene være mer negative. En av årsakene til å holde en alkalisk
			pH i borevæsker er å forsikre at leirpartiklene er mest mulig negativt ladde slik
			at elektrostatiske tiltrekningskrefter blir holdt på et minimum.
		</p>
		
		<img src="Figur 1.4.PNG" >
		
		<p>
			Kjemisk behandling av boreslam er ofte en reaksjon rettet mot ladningene på
			endeflatene. Siden endeflater oppstår ved oppmaling eller nedbrytning av leirpartiklene,
			kan kostnadene med kjemisk behandling reduseres ved å forsikre seg
			at formasjonsleiren blir fjernet som borekaks, i stedet for at kakset løser seg opp
			i finere partikler.
		</p>
		</div>
	</body>
</html>