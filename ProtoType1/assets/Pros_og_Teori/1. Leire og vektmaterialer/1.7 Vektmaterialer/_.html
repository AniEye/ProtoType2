<html>
	<head>
		<link href='../../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>1.7 Vektmaterialer</h1>
		
		<p>
			Vektmaterialer brukes i bore- og kompletteringsvæsker for å øke tettheten av
			borevæsken slik at formasjonstrykket (poretrykket) er balansert og for å få borekutt
			effektivt opp til overaten. På den andre siden skal boreslamtettheten ikke
			være unødvendig høy for å unngå en reduksjon i borehastigheten samt skader
			på formasjonen.
		</p>
		
		<h2 onclick="show('1.7.1')">1.7.1 Barytt</h2>
		
		<div id='1.7.1'>
			<p>
				Barytt er det vektmaterialet som brukes mest over hele verden. Dette på grunn
				av lav kostnad, høy spesikk tetthet, renhet og at stoffet ikke reagerer med andre
				stoffer (tungt løselig). Barytt består hovedsaklig av BaSO<sub>4</sub> ved siden av kanskje
				litt BaCO<sub>3</sub> og eventuelt andre mineraler og tungmetaller. BaSO<sub>4</sub> er tungtløselig
				og derfor ikke giftig, mens frie Ba<sup>2+</sup>-ioner og BaCO<sub>3</sub> gir alvorlige forgiftninger
				selv i små mengder. "Ren" barytt har en tetthet på 4,2-4,35, kg/l mens BaSO<sub>4</sub>
				har en tetthet på 4,5 kg/l. Ren barytt har en hardhet på ca. 3 på Mohs skala.
			</p>
			
			<p>
				Barytten som brukes i Norge kommer hovedsaklig fra Irland, Spania og Marokko,
				men males i Norge. Den inneholder pr. i dag mer enn 85 % bariumsulfat.
			</p>
			
			<p>
				Slam med barytt kan være et miljømessig problem når sulfatreduserende bakterier er tilstede. 
				Da vil sulfationer (SO<sub>4</sub><sup>2</sup>) bli omdannet til den meget giftige
				H<sub>2</sub>S gassen samtidig som Ba<sup>2+</sup> konsentrasjonen øker.
			<p>
			
			<img src="Figur 1.13.PNG" >
			
			<p>
				Kjente forekomster av høykvalitets barytt er begrenset, så alternative materialer
				vil trolig bli tatt i bruk innen ikke altfor mange år.
			</p>
			
			<p>
				API har kommet med ønskede kvalitetskrav for barytt, se tabell 1.4, krav som
				svært ofte følges av industrien om ikke annet spesiseres/kreves. Statoil har
				imidlertid kommet fram til at maks. 25 % partikler i kornstørrelse under 6 µm,
				er en mer relevant grense, dette for å minimalisere viskositetsproblemer på grunn
				av små partikler.
			</p>
			
			<img src="Tabell 1.4.PNG" >
			<img src="Tabell 1.5.PNG" >
			<img src="Tabell 1.6.PNG" >
			<img src="Tabell 1.7.PNG" >
		</div>
		
		<h2 onclick="show('1.7.2')">1.7.2 Andre vektmaterialer:</h2>
		
		<div id='1.7.2'>
			<p>
				Barytt som ikke tilfredstiller API-kravene selges også, men da under navnet
				"Weight Material". Kravene til denne kvaliteten nner du i tabell 1.5.
			</p>
			
			<p>
				Av andre typer vektmaterialer kan vi spesielt nevne hematitt og ilmenitt. Både
				hematitt og ilmenitt har en høyere hardhet enn barytt, noe som kan medføre
				økt slitasje på utstyr, spesielt bend, ventiler og pumper. Det antas likevel at
				hvis produktet har en optimal partikkelfordeling med hensyn til abrasjon, vil
				forskjellen på utstyrsslitasje være marginal. Kostnadene for å male disse vil være
				høyere enn for barytt, men vil på grunn av lav malmpris kunne konkurrere i pris.
				Andre vektmaterialer er galena (PbS) og kalsitt (CaCO<sub>3</sub>).
			</p>
			
			<p><b>Hematitt</b></p>
			
			<p>
				Hematitt som omfatter alle naturlige Fe<sub>2</sub>O<sub>3</sub>-mineraler er et internasjonalt viktig
				vektmateriale. Mest brukt i Nordsjøen er jernglimmer som består av akaktige
				Fe<sub>2</sub>O<sub>3</sub>-krystaller og som kommer fra Brasil. Også Norge har betydelige jernglimmerforekomster,
				men foreløpig har det ikke vært boret noe nevneverdig
				med norsk hematitt.
			</p>
			
			<p>
				Tettheten til hematitt kan variere mellom 4,9-5,3 kg/l. Hardheten er nærmere
				6 på Mohs skala. API har satt krav til hematitt, se tabell 1.6.
			</p>
			
			<p><b>Ilmenitt</b></p>
			
			<p>
				Ilmenitt er et jerntitanat (FeTiO<sub>3</sub>, FeO TiO<sub>2</sub>) og brukes forsøksvis i Norge.
				Statoil har siden 1980 boret et titalls brønner med ilmenitt og setter krav til at
				maksimalt 3 % av partiklene kan være større enn 45 µ
			</p>
			
			<p>
				Det nnes foreløpig ingen internasjonale spesikasjoner for ilmenitt. Et hovedproblem
				med ilmenitt er at den gir en høyere slitasje på pumper og boreutstyr.
				Tettheten til ilmenitt kan variere mellom 4,5-5 kg/l. Hardheten er over 5 på
				Mohs skala.
			</p>
			
			<p><b>Kalsitt, CaCO<sub>3</sub></b></p>
			
			<p>
				Barytt kan tette igjen porer i produksjonssoner. Kalsitt kan erstatte barytt som
				vektmateriale i vannbaserte boreslam. Kalsitt har en tetthet på 2,7 kg/l. Tetthet
				på slam med kalsitt kan derfor sjelden være høyere enn 1,4 kg/l.
			</p>
			
			<p>Kalsitt kan fjernes fra porer i reservoarsonen med syrevasking (HCl).</p>
			
			<p><b>Oppløste salter</b></p>
			
			<p>
				Salt som løses i slammet kan også gi øket tetthet og dermed erstatte vektmaterialer
				i vannbaserte boreslam. Vann mettet med NaCl kan gi en tetthet på
				1,2 kg/l. Vann mettet med CaCl<sub>2</sub> kan gi en tetthet på 1,4 kg/l. Det nnes også
				CaCl<sub>2</sub>/CaBr<sub>2</sub>-løsninger som gir tetthet på over 1,8 kg/l.
			</p>
		</div>
	</body>
</html>