<html>
	<head>
		<link href='../../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>1.1 Introduksjon</h1>
		
		<p>
			Den gruppen mineraler som er klassisert som leire spiller en viktig rolle innenfor
			mange områder av boreteknologien, deriblant borevæsker. Leire kan kjemisk
			beskrives som aluminiumsilikater. Siden de elementene som leiren er oppbygd
			av utgjør over 80 % av jordens masse (Al = 8 %, Si = 27,7 % og O = 46,6%),
			er det helt naturlig at vi til enhver tid vil komme i kontakt med leirholdige
			formasjoner når brønner bores.
		</p>
		
		<p>
			De mest vanlige formasjoner som bores er leire og skifer. Mengde og type leirmineraler
			som disse formasjonene består av er blant de viktigste faktorer med hensyn
			på de kjemiske og mekaniske egenskapene bergarten har. Valg av borevæske
			er ofte avhengig av reaksjonen mellom borevæske og bergarten, da væsken kan
			påvirke stabiliteten i brønnveggen. Derfor vil forståelse av leirkjemi være svært
			viktig ved valg av boreslamsystemer, og i forståelse av borehullsstabilitet.
		</p>
		
		<p>
			De este sandsteinsreservoarer inneholder også noe leirmineraler. Disse leirmineralene
			kan reagere med borevæsken og i verste fall føre til en fullstendig blokkering
			av formasjonen. Igjen vil det være viktig med en forståelse av leirens
			oppbygging og reaksjon ved design av borevæsker som kommer i kontakt med
			en produksjonssone.
		</p>
		
		<p>
			Leire kan også brukes som tilsetning i boreslam for å gi væsken viskositet og
			filtertapskontrollerende egenskaper. Bentonitt blir da tilsatt med hensikt, samtidig
			som formasjonsleire dispergerer inn i borevæsken under boring. Et stort
			antall kjemikalier tilsettes for å kontrollere viskositet og ltertaps-egenskapene.
			En forståelse av kjemien til disse kjemikaliene og til leirene er svært viktig for
			at slamingeniøren skal kunne kontrollere borevæskens egenskaper.
		</p>
		
		<p>		
			Vi vil i de påfølgende avsnitt beskrive de fysiske og kjemiske egenskapene til
			forskjellige typer leirmineraler og relatere dette til leirens oppførsel i borevæsker
			og i leirskifer.
		</p>
	</body>
</html>