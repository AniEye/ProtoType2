<html>
	<head>
		<link href='../../../css.css' rel='stylesheet' type='text/css'>
		<script type='text/javascript' src='../../../javascript.js'></script>
	</head>
	
	<body>
		<h1>1.2 Oppbygging av leirpartikler</h1>

		<p>
			Det er mange karakteristiske trekk som skiller leirmineralene ut som en gruppe.
			Det viktigste er at de er bygd opp av hovedsaklig Silisium (Si), Aluminium
			(Al) og vann (H<sub>2</sub>O). I tillegg kan det være tilstede betydelige mengder av jern
			(Fe), og magnesium (Mg) og mindre mengder natrium (Na) og kalium (K).
			Andre viktige strukturelle egenskaper er liten størrelse, stort overflateareal og
			en kjemisk reaktiv overflate.
		</p>
		
		<p>
			Oppbyggingen av de forskjellige typer leirmineraler er i stor grad basert på 2
			grunnleggende byggesteiner, et oktaederlag og et tetraederlag i vekslende rekkefølge.
		</p>

		<h2 onclick="show('1.2.1')">1.2.1 Oktaederlaget</h2>

		<div id='1.2.1'>
			<img src="Figur 1.1.PNG" >
	
			<p>
				Oktaederlagene (se figur 1.1) består av to plan med tettpakket oksygen (O<sup>2-</sup>)
				eller hydroksyl (OH<sup>-</sup>) med aluminium (Al<sup>3+</sup>) eller magnesium (Mg<sup>2+</sup>) i like
				stor avstand fra O eller OH, bundet sammen i en oktaedrisk struktur. Når Al<sup>3+</sup>
				er tilstede er bare 2/3 av posisjonene fylt for å stabilisere strukturen, som da
				kalles gibbsitt Al(OH)<sub>3</sub>. Når det er Mg<sup>2+</sup> som er tilstede vil alle posisjonene
				være fylt og strukturen kalles brucitt Mg(OH)<sub>2</sub>. I leire vil denne strukturen ofte
				inneholde mer enn ett metall-ion.
			</p>
		</div>
		
		<h2 onclick="show('1.2.2')">1.2.2 Tetraederlaget</h2>
		
		<div id='1.2.2'>
			<p>
				Byggestenene i tetraederlaget består av et Si-atom i sentrum og 4 oksygen eller
				hydroksyl i lik avstand i hjørnene av et regulært tetraeder. Si-tetraederne bindes
				ved å dele et felles oksygen/hydroksyl.
			</p>	
			
			<p>
				De er satt sammen slik at toppen i tetraederne peker i samme retning og slik
				at grunnflaten i tetraederne ligger i samme plan. Når seks Si-tetraeder bindes
				sammen på denne måten kan vi få dannet en heksagonal struktur som
				igjen kan binde seg med flere heksagonale strukturer til et heksagonalt nettverk.
				Tetraederlagets komposisjon er da Si<sub>4</sub>O<sub>6</sub>(OH)<sub>4</sub>. I figur 1.2 kan vi se tetraederlaget
				bygd opp av heksagonale strukturer med et hull i midten.
			</p>
	
			<img src="Figur 1.2.PNG" >
	
			<p>
				De grunnleggende enhetene av tetraeder- og oktaeder- lag kan bindes sammen og
				danne krystallstrukturer ved å dele felles oksygen eller hydroksyl. Forskjellige
				kombinasjoner og modifikasjoner av disse to basis-strukturene gir opphav til et
				vidt spekter av leirmineraler med ulike egenskaper.
			</p>
			
			<p>
				Tabell 1.1: Oppsummering av struktur og egenskaper til de vanligste leirmineraler
			</p>
			
			<img src="Tabell 1.1.PNG" >
		</div>
	</body>
</html>