<html>
	<head>
		<link href='../../css.css' rel='stylesheet' type='text/css'>
	</head>
	
	<body>
		<h1>2. Reologi og filtertap</h1>

		<p>
			I denne øvingen skal vi se nærmere på hvilken effekt polymerer/tynnere har
			på viskositet og ltertapskontroll. Vi skal også se på "power-law" modellen og
			undersøke hvordan API-ltertapet varierer over tid.
		</p>
		
		<p>
			Gjennomfør øvingen som beskrevet nedenfor. Tabell 6.1 viser hvordan de forskjellige
			reseptene skal lages og testes. Testene står nærmere beskrevet i kapittel
			3.
		</p>
		
		<h2>6.1 Testing</h2>
		
		<p>
			<b>I resept 1</b> blander vi bentonitt i saltvann, mikser, justerer pH og tester slammet.
		</p>
		
		<p>
			<b>I resept 2</b> tilsetter vi Drispac forsiktig til grunnresepten (resept 1), mikser og
			juster pH. Test slammet som angitt.
		</p>
		
		<p>
			<b>I resept 3</b> mikser vi bentonitt i ferskvann, tilsetter så CaSO<sub>4</sub>, mikser og
			justerer pH. Test slammet.
		</p>
		
		<p>
			<b>Resept 4</b> er i hovedtrekk lik resept 3, men lignosulfonat skal tilsettes til slutt
			som en tynner. Tilsett vekselvis litt NaOH og litt lignosulfonat og sjekk at pH
			er mellom 10 og 11. Vær klar over at vi må tilsette mye NaOH da pH synker
			ved tilsetting av lignosulfonat. Når all lignosulfonat er tilsatt og pH justert,
			mikses slammet. Om det blir problemer med skumdannelse, kan vi tilsette noen
			få dråper "defoamer" rett før miksingen avsluttes.
		</p>
		
		<p>
			<b>Resept 5</b> er lik resept 4 bortsett fra at her bruker vi lignitt i stedet for lignosulfonat.
			Miks, justér pH og test slammet.
		</p>
		
		<h2>6.2 Rapportering/etterarbeid</h2>
		
		<p>
			Rapporten skal inneholde alle målte data (tabell 6.1), beregninger, resultater og
			svar på spørsmålene nedenfor.
		</p>
		
		<p>
			<b>Resept 1.</b></br>
			Ut fra måleresultatene, hvilken tilstand mener du at leirpartiklene har i dette
			slammet. Plott de målte skjærspenninger mot skjærhastighet i vedlagte diagram
			(figur 6.2). Tegn inn kurven for Bingham-modellen i samme diagram som
			måledata.
		</p>
		
		<p>
			<b>Resept 2.</b></br>
			Kommentér hva som skjer med filtertap og reologi etter tilsetting av Drispac.
		</p>
		
		<p>
			Plott filtratvolum-verdiene (y-akse) mot kvadratroten av tiden på et millimeterpapir.
			Vurder hvert enkelt målepunkt (nøyaktigheten av det) og trekk opp
			en trendlinje. Stemmer teori for filtertap med praksis? Parallellforskyv trendlinjen
			til origo (korrigering av negativt eller positivt "spurt loss"), og nn API-
			filtertapet etter 30 minutter.
		</p>
		
		<p>
			Plott de målte skjærspenninger mot skjærhastighet i vedlagte log-log diagram,
			(figur 6.1). Hva slags form skal kurven til en eksponentlov-væske ha i et log-log
			plott? Er resept 2 en eksponentlov-væske? Begrunn svaret.
		</p>
		
		<p>
			Plott de målte skjærspenninger mot skjærhastighet i vedlagte diagram (figur 6.2).
			Tegn inn kurvene for Bingham-modellen, eksponentlovmodellen og Herschel
			Bulkley-modellen i det samme diagrammet. Beregn også eksponentlov-kurven
			basert på målingene ved 6 og 100 rpm og plott denne kurven inn i det samme diagrammet
			(figur 6.2). Kommentér eventuelt forskjeller fra eksponentlov-kurven
			basert på målinger ved 300 og 600 rpm.
		</p>
		
		<p>
			Hva slags type væske er slammet i resept 2? Begrunn svaret.
		</p>
		
		<p>
			<b>Resept 3.</b></br>
			Ut fra måleresultatene, vurder hvilken tilstand leirpartiklene har i denne løsningen.
			Begrunn svaret.
		</p>
		
		<p>
			Plott de målte skjærspenninger mot skjærhastighet i vedlagte diagram (figur 6.2).
			Tegn inn kurvene for Bingham-modellen, eksponentlovmodellen og Herschel
			Bulkley-modellen i samme diagram. Beregn også eksponentlov-kurven basert
			på målingene ved 6 og 100 rpm og plott denne kurven inn i samme diagram.
			Kommentér eventuelt forskjeller fra eksponentlov-kurven basert på målinger ved
			300 og 600 rpm.
		</p>
		
		<p>
			Sammenlign resultatene fra resept 2. Hvilket boreslam er mest plastisk.
		</p>
		
		<p>
			<b>Resept 4.</b></br>
			Sammenlign resultatene med resept 3. Hva har skjedd med leirpartiklene i slammet?
			Plott de målte skjærspenninger mot skjærhastighet i vedlagte diagram
			(figur 6.2). Tegn inn kurven for Bingham-modellen.
		</p>
		
		<p>
			<b>Resept 5.</b></br>
			Hvorfor forventer vi dårligere virkning av lignitt enn lignosulfonat? Plott de
			målte skjærspenninger mot skjærhastighet i vedlagte diagram (figur 6.2). Tegn
			inn kurven for Bingham-modellen.
		</p>
		
		<p>
			<b>Vedlegg til rapporten:</b>
			<ul>
			<li>Tabell 6.1 fullstendige utfyllt.</li>
			<li>Figur 6.1 med inntegnet måledata for resept 2.</li>
			<li>Plott av ltratvolum som funksjon av p t for resept 2.</li>
			<li>Figur 6.2 med inntegnet måledata og Bingham-modell for samtlige resepter.</li>
			<li>Figur 6.2 med inntegnet måledata og samtlige reologimodeller for resept 2.</li>
			<li>Figur 6.2 med inntegnet måledata og samtlige reologimodeller for resept 3.</li>
			</ul>
		</p>
	</body>
</html>