<html>
	<head>
		<link href='../../css.css' rel='stylesheet' type='text/css'>
		<script type='text/javascript' src='../../javascript.js'></script>
	</head>
	
	<body>
		<h1>3. Testing av vannbasert boreslam</h1>

		<p>
			På laboratoriet har vi et ferdig mikset vannbasert boreslam. Vi skal utføre noen
			av de mest vanlige fysiske og kjemiske analysene på dette slammet. Analysene
			er beskrevet i kapittel 3. For mer detaljert beskrivelse, se API bulletin RP
			13B og/eller bruksanvisninger for testutstyr. Gjennomfør testene som beskrevet
			nedenfor. Rapporten skal inneholde alle målte verdier, beregninger (vis utregninger)
			og svar på spørsmål.
		</p>
		
		<h2 onclick="show('7.1')">7.1 Fysiske tester:</h2>
		
		<div id='7.1'>
			<p>
				Vi skal gjennomføre de angitte fysiske testene som er beskrevet i kapittel 3.
				Resultatene føres inn i tabell 7.1.
			</p>
			
			<ol>
				<li>Bestem tettheten til boreslammet ved å bruke en slamvekt.</li>
				<li>Mål traktviskositeten.</li>
				<li>Bruk viskosometer til å finne tilsynelatende viskositet, plastisk viskositet,
					flytegrense og gelestyrke til slammet.</li>
				<li>Bruk API filterpressen og finn filtertapet til boreslammet.</li>
				<li>Bestem sandinnholdet i boreslammet.</li>
				<li>Bruk retorten og finn vanninnhold og partikkelinnhold. Partikkelinnholdet
					må korrigeres for eventuelt innhold av oppløst salt.</li>
				<li>Beregn spesifikk tetthet til suspendert materiale. Hvor mye av dette er
					barytt og hvor mye er andre partikler?</li>
			</ol>
		</div>
		
		<h2 onclick="show('7.2')">7.2 Kjemiske tester:</h2>
		
		<div id='7.2'>
			<p>
				Vi skal gjennomføre de mest vanlige kjemiske testene som foretas på et vannbasert
				boreslam, slik som pH, alkalitet, kloridinnhold, hardhet, CEC. Prosedyrene
				er beskrevet i avsnitt 3.2. Ved alle titreringer skal det gjennomføres to paralleller.
				Resultater og utregninger føres inn i tabell 7.2
			</p>
			
			<p>
				<b>pH:</b></br>
				Bestem pH både på slammet og ltratet. Benytt pH-meter.
			</p>
			
			<p>Kommenter resultatene.</p>
			
			<p>
				<b>Kloridinnhold:</b></br>
				Utfør titrering for bestemmelse av kloridmengden i filtratet ved bruk av Mohrs
				metode. Fra titreringsresultatene, beregn kloridkonsentrasjon og NaCl konsentrasjon
				i mg/l og i ppm (mg/kg). Løselighetsproduktene til AgCl og til Ag<sub>2</sub>CrO<sub>4</sub>
				er lik:
			</p>
			
			<ul>[Ag<sup>+</sup>] &#183; [Cl<sup>-</sup>] = 1,8 &#183; 10<sup>-10</sup>M<sup>2</sup></ul>
			
			<ul>[Ag<sup>+</sup>]<sup>2</sup> &#183; [CrO<sub>4</sub><sup>2-</sup> = 2,4 &#183; 10<sup>-12</sup>M<sup>3</sup></ul>
			
			<p>Løs likevektslikningene og vis at AgCl felles ut først.</p>
			
			<p>
				<b>Hardhet i filtrat:</b></br>
				Utfør analysene for bestemmelse av total hardhet og kalsiumhardhet. Beregn
				total hardhet som mg CaCO<sub>3</sub> pr liter filtrat. Beregn mengden Ca<sup>2+</sup> og mengden
				Mg<sup>2+</sup> i mg pr. liter som utgjør den totale hardhet.
			</p>
			
			<p>
				<b>Kationutbyttingskapasitet:</b></br>
				Utfør analysen som beskrevet og beregn "Cation Exchange Capacity". Om vi
				antar at all leire i boreslammet er bentonitt, hva blir bentonittkonsentrasjonen
				i enhetene g/350 ml og kg/m<sup>3</sup>?
			</p>
			
			<p>
				<b>Filtratets og slammets alkalitet:</b></br>
				Utfør analysene som beskrevet tidligere (se avsnitt 3.2.5) og finn P<sub>f</sub> , M<sub>f</sub> og P<sub>m</sub>.
				Hva slags ioneslag bidrar til vår alkalitet i filtratet? Beregn ionekonsentrasjonene
				i mg/l. Beregn mengde fast Ca(OH)<sub>2</sub> i slammet (F<sub>w</sub> bestemmes i de fysiske
				testene). Hvis P<sub>f</sub> = M<sub>f</sub> , er det da bikarbonat i prøven? Hydroksylioner og
				bikarbonationer kan ikke være til stede i større mengder samtidig på grunn av
				en kjemisk reaksjon. Hvilken (skriv reaksjonslikningen)?
			</p>
		</div>
		
		<h2 onclick="show('7.3')">7.3 Vurdering av slammets egenskaper</h2>
		
		<div id='7.3'>
			<p>
				Vurder boreslammets egenskaper ut fra de fysiske testene, Tabell 7.1 og de
				kjemiske testene, Tabell 7.2. Hva slags tilstand er bentonittpartiklene i, og hva
				kan vi gjøre for å forbedre boreslammets egenskaper?
			</p>
			
			<img src="Tabell 7.1.PNG" >
			<img src="Tabell 7.2.PNG" >
		</div>
	</body>
</html>